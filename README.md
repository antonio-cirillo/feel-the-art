# Feel the ART :art:
**Feel the ART** è un’applicazione per dispositivi mobili che ha lo scopo di avvicinare i giovani, e i giovanissimi, al mondo dell’arte tramite un gioco a turni 
in cui ognuno ha la possibilità di proporre anonimamente, tra un insieme di carte raffiguranti delle opere d’arte, una carta che soggettivamente rispecchi il tema 
scelto dal Narratore, si vince tramite un sistema di votazione che permette ad ogni giocatore di votare una tra le carte proposte dai propri avversari.
I temi che possono essere scelti dal Narratore derivano da un insieme ampio e studiato di parole chiave che costringono il giocatore a riflettere su ciascun 
opera che ha a disposizione durante il turno per trovare un collegamento valido con il tema proposto, inoltre, le informazioni che l’utente acquisisce giocando
sono utili per vincere e ampliare la propria conoscenza.

## Regolamento del gioco
Ogni partita si compone di un numero di turni pari al doppio dei giocatori.
All’inizio di ogni partita vengono distribuite sei carte dal mazzo **Opere** alternandole una per volta ai giocatori in senso orario e posizionando le restanti 
(non distribuite) al centro del tavolo.  
Quando un giocatore ottiene il ruolo di Narratore gli vengono distribuite sei carte dal mazzo “Temi” posizionando le restanti (non distribuite) al centro del tavolo.
Il Narratore è il giocatore che ha il compito di scegliere il tema del turno.
Prima dell'inizio della partita si sceglie in modo casuale il giocatore che avrà il ruolo di Narratore. Alla fine di ogni turno, il ruolo del Narratore 
verrà trasferito ad un altro giocatore. Alla fine della partita ogni giocatore deve aver ricoperto il ruolo del narratore due volte.  

Ogni turno si compone di cinque fasi:
* Nella prima fase il narratore sceglie e mostra il tema scelto agli altri giocatori.
* Nella seconda fase ogni giocatore, narratore compreso, dovrà scegliere una carta che soggettivamente è più affine al tema 
proposto dal narratore e la posiziona al centro del tavolo dalla parte non visibile.
* Nella terza fase, quando tutti hanno consegnato la propria carta, il narratore avrà il compito di mescolare le carte 
consegnate e disporle sul tavolo dalla parte visibile.
* Durante la quarta fase ogni giocatore, narratore compreso, può votare una carta, tranne la propria proposta. 
Alla fine delle votazioni il turno si ritiene concluso.
* Durante la quinta fase ogni giocatore pesca una carta dal mazzo “Opere” in modo tale da poter iniziare il turno successivo.  

Per ogni voto ricevuto si guadagna un punto. Vince il giocatore che alla fine della partita ha accumulato più punti. Nel caso in cui ci siano più giocatori con il 
punteggio più alto uguale allora la vittoria viene assegnata a questi ultimi.
